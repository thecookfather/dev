---
date: 2022-02-20
draft: false
image: https://i.imgur.com/mzQQaYc.jpg
title: "Σοκολατένια brownies με πούδρα πορτοκαλιού"
type: post
categories:
- "Γλυκά"
- "Συνταγές"
- "Cakes & Μπισκότα"
- "Vegetarian"
---

{{< intro >}}
Καταρχάς πρέπει όλοι να παραδεχθούμε ότι όποιος μερακλής σκέφτηκε την ιδέα των brownies του αξίζουν συγχαρητήρια. Τι να πεις δηλαδή για ένα super σοκολατένιο γλυκό, λίγο υγρό στην μέση και γεμάτο γεύση! Πάμε να δούμε όμως πως ξεκίνησε αυτό που σήμερα λέμε brownie!

Ο μύθος λέει πως ξεκίνησε από το Chicago και το ξενοδοχείο Palmer House. Το 1893, η Bertha Palmer, γυναίκα το ιδιοκτήτη και από τις πρώτες γυναικες επιχειρηματίες, ζήτησε από την κουζίνα του ξενοδοχείου ένα γλυκό που "αρμόζει" (με τα δεδομένα της εποχής) σε κυρίες οι οποίες θα παρακολουθούσαν την έκθεση World's Columbian Exposition. Το γλυκό έπρεπε να θυμίζει cake αλλά να είναι μικρότερο από ένα συνηθισμένο κομμάτι ώστε να χωράει σε lunch boxes της έκθεσης. Έτσι, δημιουργήθηκε το πρώτο brownie με καρύδια και γλάσο βερίκοκο, που παρεπιπτόντως ακούγεται φοβερό.
{{< /intro >}}

{{< alternatives >}} Σχετικά με τα brownies τώρα, σας δίνουμε μία πολύ εύκολη συνταγή με πραλίνα φουντουκιού διότι έτσι μειώνουμε τα υλικά, δεν προσθέτουμε επιπλεόν ζάχαρη, κρατάει ζουμερό το γλυκό μας και το αποτέλεσμα είναι φοβερό. Επίσης, πέρα από την βανίλια προσθέτουμε και ένα φανταστικό υλικό, την πουδρα πορτοκαλιού. Πρακτικά είναι αποξηραμένη φλούδα πορτοκάλι που έχει περάσει από το μπλέντερ και έχει γίνει σκόνη. Μπορείτε να το αντικαταστείσετε με ξύσμα πορτοκάλι αλλά η γεύση δεν θα είναι τόσο έντονη και θα χρειαστείτε αρκετό ξύσμα. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="40 λεπτά"
    portions="12 κομμάτια"
>}}

{{< ingredients >}} 
500gr πραλίνα φουντουκιού
5 μεγάλα αυγά. σε θερμοκρασία δωματίου
115gr αλεύρι για όλες τις χρήσεις, κοσκινισμένο
μια μεγάλη πρέζα αλάτι
2 βανίλιες σε σκόνη
5 κ.γλυκού πούδρα πορτοκάλι
40gr κουβερτούρα, ψιλοκομμένη
λίγο βούτυρο για το άλειμμα του ταψιού.
{{< /ingredients >}}

{{< steps >}}
Προθερμαίνουμε τον φούρνο στους 180ºC στον αέρα.
Σε ένα βαθύ bowl ρίχνουμε την πραλίνα και προσθέτουμε ένα-ένα τα αυγά. Ανακατεύουμε με ένα σύρμα χειρός μέχρι να απορροφήσει το μείγμα κάθε αυγό και μετά προχωράμε στο επόμενο. Στην αρχή το ανακάτεμα θα είναι δύσκολο αλλά όσο προσθέτουμε τα αυγά το μείγμα θα γίνεται όλο και πιο υδαρές.
Στη συνέχεια προσθέτουμε τα υπόλοιπα υλικά και ανακατεύουμε απαλά από πάνω προς τα κάτω σε σχήμα οκταριού ώστε να μην χάσει τον αέρα που έχει το μείγμα μέχρι να έχουν ανακατευτεί όλα τα υλικά. Με αυτόν τον τρόπο ανακατέματος το μείγμα γίνεται ανάλαφρο και αέρινο.
Στρώνουμε σε ένα ταψί μεγέθους 25 Χ 30cm λαδόκολλα και βουτυρώνουμε καλά τόσο την λαδόκολλα όσο και τα τοιχώματα του ταψιού.
Ρίχνουμε όλο το μείγμα στο ταψί και ψήνουμε για 14-15 λεπτά μέχρι να σφίξει αλλά να είναι υγρό στο κέντρο.
Μόλις είναι έτοιμο βγάζουμε από τον φούρνο, ξεφορμάρουμε και αφήνουμε να κρυώσει και να σφίξει λίγο ακομα.
{{< /steps >}}